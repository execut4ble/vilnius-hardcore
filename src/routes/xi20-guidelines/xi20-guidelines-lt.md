**1. NAZI AFFILIATED SIMBOLIKA FUCK OFF**

Jei durininkams kyla klausimų dėl tavo maikės ar našyvkės, tai nesistebėk, kad tu arba tavo maikė gali būti išmesti. Jokių verksmų ‘’aš tik dėl muzikos/ironiškai”. Pats(-i) žinai, kur į svečius atėjai, nebūk dalbajobas. Tas pats galioja ir apie nazi affiliated gestus ir kakarynes.

**2. ATEIK Į KONCERTĄ, O NE DARYT BUITINĖS PJANKĖS**

Tikrai nereikia dar neprasidėjus koncertui sukt degtinę ir paskui nuvemt viską, ką po tavęs reikia kitiems tvarkyti. Rūpinkis savimi ir savo draugais, gerk vandens ir bendrai ateik į koncertą, o ne pjankę. Priimk durinink(i)ų sprendimą mesti gatavą lauk.

**3. ŠNIOKŠTYKLOMS IR ŠNIOKŠTĖJAMS GRIEŽTAI NX**

Jei pamatom šniojant, be kalbų siunčiam nx. Nesijausk neįspėta(s).

**4. NERŪKYK SALĖJ**

Nesvarbu, ar cigaretės, ar veipukai, ar aikosiniai bezdaliukai. Rūkyk lauke arba lipk į mūsų ir jūsų patogumui atvirą K-U-R-Y-L-K-Ą. Klausytis muzikos ir tūsint norim su kuo mažiau smalos ir švino plaučiuose, prisišokę įkvėpt ir taip sudėtingai ventiliuojamo oro, o ne tavo dūmų.

**5. NEMYŽK IR NERĖKAUK KIEME, NEUŽPISK KAIMYNŲ**

Negadink savo myžalais ir riksmais mūsų visų mėgiamo kiemo. Jei prispiria žiauriai reikalas ir prie pisuaro ar tūliko eilės, tai bent paeik taip toli, kad nebematytum pastato. Mums visiems faina geru oru pasėdėti prie katinuko, bet jei rėkauji ir myži, kaimynai kviečia mentus ir tada susigadina vakaras ne tik tau, bet ir mums visiems. Jei dėl tavęs mums reikia bendrauti su mentais, tai mes nebenorim bendraut su tavim. Nebūk dalbajobas.

**6. KAMERA BE BLYKSTĖS IR TIK Į SCENĄ**

Duokime žmonėms laisvę šokti, tūsinti, būti keistais ir reikšti save be nerimo atsidurti kameros taikiklyje. Kasdienybėj ir taip per maža privatumo, o skylė nėra propsas tavo soc. tinklų feed’ui. Jei niekaip negali atsikratyti įpročio viską fotkint – nukreipk kamerą (be blykstės) į atlikėjus ant scenos, kur žvilgsniams ir vieta :) Nepyk, jei paprašysim parodyti ir ištrinti ne į sceną nukreiptą medžiagą, ir priimk durinink(i)ų sprendimą mesti perdaug įsijautusius fotografus lauk.

**7. NEPRIEKABIAUK IR NELIESK ŽMONIŲ BE SUTIKIMO**

Priekabiavimo netoleruojam ir tokius siunčiam nx. Jei matai, kad kažkas kabinėjasi, nelik abejinga(s) – sakyk ir daryk ką nors. Priimk durinink(i)ų sprendimą mesti dalbajobus lauk.

**8. NEKRAUK DAIKTŲ, KUR PAPUOLA**

Pasistenk neateiti su milijonu daiktų. Naudokis kabykla salėje, palik kuprinę draugui arba turėk su savim. Tavo chlamas – tavo parkė, tad nenustebk, jei palikus belekur paskui kokios pelės nusitemps kur po laiptais ;)

**9. IŠMOK MOSH’INT**

Galima pogint kaip kiauliniai marozai (taip išmušami dantys, nuplėšomi auskarai, sutrypiamos rankos ir veidai), bet čia mes mosh’inam draugiškai:

- NIEKADA NESTUMK ŽMONIŲ Į MOSH’Ą. Poginti turėtų tik norintys tai daryti. Jei stovi ant mosh’o ribos ir ją laikai – tau visvien nereikia stumdyti žmonių jei nesi 100 proc. tikra(s), kad jie to nori. Nestumdyk žmonių ir bendrai – taip sudaužomos galvos ir netgi unitazai.

- NESITRANKYK VIEN DĖL TRANKYMOSI. Pogas nėra iš alkūnės, tai nėra razborkės ar machankės. Nori pyzdintis – lankyk kovos menus. Čia ateik tūsinti ir šokti!

- NEPYK ANT BESIPOGINANČIŲ. Stebėk aplinką, ir jei matai, kad formuojasi mosh’as, kuriame nenori dalyvauti – pasitrauk ir duok tam vietos. Jei labai nemalonu – nebūk prie scenos, kur dažniausiai mosh’ina.

- GAUDYK SURFERIUS / NEŠOK ANT TRIJŲ ŽMONIŲ. Matyk kiek aplinkui žmonių, kas ką veikia, nešok ant to nesitikinčių ir neleisk surferei ar surferiui nugriūti!

- PALIK BYČKĘ. Niekas nenori šlapti nuo tavo alaus galėko, o dar baisiau – poginant paslįsti ant pamestos bonkės, ar prasiskelt galvą nuo kieno nors paleistos skarbės (taip, tai nutika dažniau, nei manai). Taip pat nedėk savo gėrimo ant scenos ar kolonėlių - aplink brangi aparatūra, nebūk dalbajobas.

- PASIRŪPINK TINKAMA APRANGA – pačią kiečiausią spygliuotą liemenę palik draugams, nes spygliai gali netikėtai sužeisti. Pagalvok apie savo apyrankes, akinius ir auskarus, ar jie tikrai nenutrūks ir nenukris, ar netyčia kam nesužalos veido. Geriau aštrius ir brangius daiktus palikti namie arba draugams.

- PAKELK PARPUOLUSĮ. Rūpinkis viena(s) kitu(-a), neleisk žmogui susižaloti ar būti sutryptam. Jei kažkas nukrito, sustok, padėk atsikelti, ir nestumk iškart į pogo sūkurį – įšoks pats(-i), jei norės.

- PAMESTUS DAIKTUS Į VIRŠŲ. Jei matai, kad mėtosi telefonas, akiniai ar dar kas ganėtinai svarbaus, paimk ir laikyk iškeltoj rankoj, kol atsiras daikto šeimininkė(-as) ir tau padėkos. Jei šeimininkas(-ė) greit neatsiranda, gali duoti pamestus daiktus chebrytei prie mercho arba durims.

- ELKIS PAGARBIAI. Atsižvelk į tai, kas su tavim pogina, koks bendras tempas, ką žmonės veikia. Gali ir pati(-s) užvesti judesiuką! Bet nevaryk priešingai kitiems, leisk visiems pasidžiaugti, muzika skamba ne tau vienai(-m). Jei visgi kažkas tave traukia iš mosh’o, nepulk gintis ir aiškintis – nurimk, juk gal kažko nepastebėjai, žmones iš mosh’o traukia ne be reikalo. Būk draugiška(s) ir su tavimi elgsis draugiškai :)

**10. NEKLAIDŽIOK, KUR NEREIKIA**

Kol tu tūsini, žmonės čia dirba be pinigų. Nesimalk darbinėse chebrytės vietose (už baro, virtuvėj, backstage), duok jiems erdvę dirbti, rimtai pasikalbėti ar paprasčiausiai pailsėti.

**11. SUSITVARKYK PO SAVĘS**

Niekas čia nėra paskirta MAMA ar valytojas, susitvarkyk savo jovalą. Salėj šiukšlėms skirta bačka, tarai pakampėse mėtosi dėžės. Greenuose taip pat prie durų yra šiukšlinės. Galų gale, lauke konteineriai yra prie pat. Jei kažkas sudužo ar išsiliejo, pasakyk durims, įteiksime tau šluotą ar kitas susitvarkymui reikalingas priemones.

**PABAIGAI**

Galbūt skaitei visą šitą ir tapšnojai sau per petį, nes nesi nei dalbajobas, nei rėksnys, ir moki tūsint atsakingai. Labai šaunu! Visgi šiame tekste yra šis tas ir tau:
Skylę kuriame mes visi, smagus tūsas yra visų atsakomybė. Jei matai, kad kažkas nemaloniai durniuoja (maloniai durniuoti welcome) ir užpisa tave ar aplinkinius – nelauk, kol pastebės ir taip darbais apsikrovusi MAMA, o sudrausmink pati(s).Jei nedrąsu, paimk draugą ar draugę į parankę, o jei neaišku, ką daryti, tuomet drąsiai kreipkis į chebrytę. Bet, pirmiausiai,

Būk faina(s) ir pamokyk klįstantį ar klįstančią!
Parinkis pats(i) ir kitas(us) paparink!
